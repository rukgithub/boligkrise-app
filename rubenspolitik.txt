1
Antallet af hjemmeboende unge eksploderer: Efterlyser boligpakke for at
løse unges boligkrise
Prisstigninger og mangel på studieboliger får et rekordhøjt antal unge til at blive boende hjemme hos mor
og far. Radikal politiker foreslår ungeboligpakke, der sikrer unge adgang til boliger trods stigende priser.
Mange studerende har så svært ved at finde en bolig, de har råd til, at de i stedet bliver boende hjemme
hos deres forældre. 2010 boede mindre end hver fjerde ung fra 20-24 år hos deres forældre. I dag er det
over hver tredje.
Og hovedstadskommuner som Frederiksberg, København og Glostrup er de absolutte højdespringere på
listen over kommuner, hvor flest unge bor hjemme.
Det får nu folketingskandidat Ruben Kidde til at foreslå en politisk handlepakke for at hjælpe de unge under
35 ind på boligmarkedet. Ruben Kidde er formand for undervisningsudvalget på Frederiksberg, netop den
kommune på landsplan hvor der de sidste år har været den største stigning i andelen af unge 20-24-årige
som vælger at blive boende hjemme.
”Vi står i en reel boligkrise for unge i hovedstadsområdet. Det er alvorligt, fordi manglen på studieboliger i
sidste ende gør det sværere at gennemføre en uddannelse. Især for studerende, som ikke bliver støttet
økonomisk af deres forældre. Boligpriserne er med til at skabe ulighed i uddannelsessystemet, og det er en
politisk opgave at rette op på den skævhed,” siger Ruben Kidde.
Kidde, der tidligere har siddet i Folketinget for sit parti, foreslår en ungeboligpakke som blandt andet vil
reducere de årlige skattebetalinger for førstegangskøbere ved at øge deres rentefradrag og at fjerne
tinglysningsafgiften, den engangsudgift der betales ved overdragelse af ejendommen.
Den radikale politiker mener også, at man skal undersøge om der kan laves en model hvor unge kan få
mulighed for at skyde en del af pensionsopsparingen ind i boligkøb. Samtidig med at staten og kommunerne
bør opføre flere betalbare boliger ved at øge statstilskuddet til alment boligbyggeri, og sikre at der også
bygges tilstrækkeligt små nye lejligheder i byen.
”Da jeg flyttede hjemmefra, kunne jeg betale min studiebolig med halvdelen af min SU. Det er fuldstændig
umuligt for de fleste studerende nu. Boligprisudviklingen har skabt en ekstrem skævvridning mellem
2
generationerne, hvor mange i mine forældres generation har tjent større summer på deres bolig, end de
nogensinde har kunnet på arbejdsmarkedet. Det er selvfølgelig fint, hvis unge og forældre bliver boende
sammen længere tid af lyst, men alt peger altså på, at tallene er et symptom på, hvor svært det er at komme
ind på boligmarkedet.”
Boligkrisens konsekvenser er omfattende for de studerende. Mange tvinges til at vælge mellem lange
daglige pendlerture eller helt at opgive deres førstevalg af uddannelse.
Men også de unge børnefamilier har svært ved at købe den bolig, de har brug for.
”Når unge når 30'erne, stiger behovet for natur og plads - men priserne i og omkring byerne gør det svært
for mange at realisere disse ønsker. Problemet er, at hvis unge børnefamilier ser sig nødsaget til at flytte ud
til mindre byer uden for københavnsområdet, hvor boligpriserne er lavere, kan det resultere i længere
transporttid og afstand til arbejde, studie og sociale netværk. Vi skal handle, hvis vi fortsat vil sikre, at der er
plads til alle generationer og indkomstgrupper i hovedstadskommunerne.”
På Frederiksberg er er andelen af hjemmeboende unge steget fra 10,3 til 20 procent – en stigning på hele
93 procent. København følger tæt efter med en stigning fra 8,5 til 16 procent (88 procent), mens Glostrup er
steget fra 22 til 41,4 procent (også 88 procent). Det viser nye beregninger på baggrund af tal fra Danmarks
Statistisk. Tallene afspejler en markant udvikling i de seneste år og illustrerer, hvordan både boligpriser og
leveomkostninger presser unge til at blive boende længere hjemme.
Der er særligt en stor mangel på boliger til unge studerende i København og Frederiksberg, hvor der kun er
én almen ungdomsbolig for hver tolvte studerende.
For yderligere info kontakt venligst:
Ruben Kidde, Folketingskandidat (B), Radikale Venstre i Gentofte. (Fhv. medlem af Folketinget)
Medlem af Frederiksberg kommunalbestyrelse (B), Politisk ordfører, Formand for Undervisningsudvalget, Medlem af
Børneudvalget samt Miljø-, bynatur- og mobilitetsudvalget.
Mobil 53862808 / Mail ruki01@frederiksberg.dk
3
Bilag:
Tabel 1. Ungeboligpakke – Løsninger, som ifølge Ruben Kidde skal overvejes som en del af en
boligpolitisk pakke for unge under 35 år:
Tabel 2. Største procentvise stigning 2010-2024 i antal unge hjemmeboende – Top 10 kommuner i
Region Hovedstaden.
Kommune 2010 (%) 2024 (%) Stigning (%)
1. Frederiksberg 10,3 20,0 +93
2. Glostrup 22,0 41,4 +88
3. København 8,5 16,0 +88
Forslag Beskrivelse
1. Hæv grænsen for
rentefradrag for
førstegangskøbere
Dette forslag vil reducere de årlige skattebetalinger for førstegangskøbere, da de vil kunne
trække en større del af deres renteudgifter fra i skat. Det betyder, at de månedlige
udgifter til boligen falder, hvilket gør det mere overkommeligt for unge at eje en
bolig. (Bl.a. foreslået af Finans Danmark)
2. Fjernelse af afgiften
ved tinglysning af skøde
Ved at fjerne tinglysningsafgiften vil man reducere de initiale omkostninger ved boligkøb.
Tinglysningsafgiften er en engangsudgift, der betales ved overdragelse af ejendommen,
og ved at fjerne den vil det især hjælpe førstegangskøbere, som ofte har begrænsede
midler til rådighed. (Bl.a. foreslået af Finans Danmark)
3. Pensionsopsparing
som egenkapital til
boligkøb
Idéen er at gøre det muligt for unge at bruge en del af deres pensionsmidler til
udbetalingen på en ejerbolig og dermed lette vejen ind på boligmarkedet. (Bl.a. foreslået
af Ungdomsbevægelsen SAGA)
4. Flere almene
ungdomsboliger
Opret en ungdomsboligfond eller øremærk midler til kommuner, så der kan opføres billige
kollegie- og studieboliger uden forsinkende bureaukrati. Radikale Venstre stillede allerede
i 2018 forslag om en statsligt støttet fond til at opføre 20.000 nye almene
ungdomsboliger. (Foreslået af Radikale Venstre)
5. Opførsel af flere (og
mindre) boliger
Ved at lempe eller helt fjerne krav om store gennemsnitsstørrelser ved nybyggeri i
kommuner kan man opføre flere små lejligheder, særligt rettet mod unge og studerende,
som efterspørger billigere boliger. (Bl.a. foreslået af Finans Danmark)
